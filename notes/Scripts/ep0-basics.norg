Wyobraźmy sobie program komputerowy w taki sposób:
Mamy konsolę użytkownika, w której uruchamiamy nasz kod, i mamy Boba.
*bob pops in*

* Bob
  Poznajcie Boba. Bob jest zawodowym idiotą: nie jest w stanie nic zrobić sam. Potrzebuje bardzo szczegółowych instrukcji.
  Ale kiedy już je dostanie, wykona je co do joty. Spróbujmy zatem powiedzieć Bobowi, żeby wyświetlił
  jakiś tekst w konsoli. 

* Problem
  Ale pojawia się nasz pierwszy problem: Bob nie ma żadnego sposobu, żeby się do niej dostać.
  Między nim a magicznym czarnym okienkiem jest tylko pustka. Musimy zatem stworzyć jakieś połączenie
  między Bobem a konsolą. W tym celu damy Bobowi pewien prezent. Tym prezentem będzie pudełko oznaczone
  iostream (skrót od input/output stream, czyli strumień wejścia/wyjścia). Dzięki temu Bob uzyska 
  dostęp do fajnych narzędzi, takich jak strumień łączący go z konsolą.

* Strumienie
  Strumienie w programowaniu działają tak jak w prawdziwym życiu: strumień płynie w jedną stronę, i to,
  co wrzucisz do niego na początku, pojawi się na drugim końcu. Strumień, którego teraz potrzebujemy to "std::cout" (character output),
  czyli wyjście znaków. std:: to skrót od "standard", co oznacza że ten strumień jest częścią
  standardowej biblioteki C++. 

* Biblioteki
  Pamiętasz to pudełko, które daliśmy Bobowi chwilę temu? Biblioteki to
  zbiory takich pudełek, stworzone przez innych programistów. (wiem że w bibliotekach przechowuje się książki,
  a nie pudełka, ale rozumiesz o co chodzi mam nadzieję) Dzięki temu nie musimy pisać
  wszystkiego sami, tylko możemy skorzystać z cudzej pracy. 

* print the message
  Skoro teraz mamy wszystkie potrzebne elementy, możemy powiedzieć Bobowi, żeby wrzucił jakąś wiadomość
  do tego strumienia. Stworzymy zatem ciąg znaków w cudzysłowie, i użyjemy operatora strzałki skierowanej
  w lewo, żeby powiedzieć "wyślij ten tekst do strumienia std::cout".
  Po uruchomieniu programu widzimy, że nasza wiadomość została wyświetlona.
  Bob stworzył nasz tekst, tak jak mu powiedzieliśmy, i wrzucił go do strumienia, na końcu którego była nasza konsola.
